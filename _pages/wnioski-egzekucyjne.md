---
layout: page
title: Wnioski egzekucyjne
permalink: /wnioski-egzekucyjne/
page_id: wnioski-egzekucyjne
---

## Wzory
* Wniosek egzekucyjny
* Opróżnienie lokalu
* Wyegzekwowanie alimentów
* Podwyższenie alimentów

Wypełniając wniosek proszę zwrócić uwagę na następujące elementy:

* wniosek należy wypełnić czytelnie
* w rubryce wierzyciel należy dokładnie wpisać swoje dane
* w przypadku gdy wierzyciel nie posiada konta bankowego należy wpisać: **na adres domowy**
* w rubryce dłużnik proszę podać dokładne dane identyfikujące dłużnika, w szczególności imię, nazwisko, lub nazwę osoby prawnej, adres (lub wszystkie znane), numery PESEL, NIP, REGON, data urodzenia , imiona rodziców, nr KRS.
* podając podstawę prowadzenia egzekucji należy wskazać rodzaj tytułu wykonawczego, określając także sąd, który wydał tytuł, datę i sygnaturę akt
* do wszczęcia egzekucji konieczny jest **tytuł wykonawczy** – to znaczy wyrok zaopatrzony w klauzulę wykonalności
* należy dokładnie sprecyzować roszczenie, którego wyegzekwowania domaga się wierzyciel, podając kwotę należności oraz ewentualnie datę, od której należy liczyć odsetki, o ile takie zostały zasądzone. UWAGA: wskazane roszczenie nie może być większe niż to wynikające z tytułu wykonawczego
* w przypadku dochodzenia roszczenia niepieniężnego wypełniamy rubrykę „oraz” i wpisujemy roszczenie niepieniężne np. eksmisję, w takim przypadku należy podać ilość izb z których należy wyeksmitować dłużnika)
* Wierzyciel ma obowiązek wskazać sposoby egzekucji, które komornik ma zastosować wobec majątku dłużnika. Komornik jest związany wskazanymi sposobami egzekucji. Kpc przewiduje następujące sposoby egzekucji: z ruchomości, konta bankowego, wynagrodzenia za pracę, wierzytelności, nieruchomości
    * ruchomości: należy wskazać z jakich ruchomości należy prowadzić egzekucję, wskazując konkretne składniki majątku np. samochód osobowy podając jego numer rejestracyjny jeśli wierzyciel ma taką wiedzę.
    * wynagrodzenie za pracę: należy podać zakład pracy dłużnika,
    * konto bankowe: należy podać numer konta bankowego lub wskazać bank w którym dłużnik posiada konto
    * wierzytelność: podać podmiot zobowiązany wobec dłużnika, jeśli dotyczy to świadczenia rentowego lub emerytalnego należy podac nazwę i adres tego zakładu
    * nieruchomości: należy wskazać z jakiej nieruchomości komornik ma prowadzić egzekucję podając jej numer KW i załączając do wniosku egzekucyjnego wyciąg z księgi wieczystej
* wniosek egzekucyjny należy podpisać czytelnie imieniem i nazwiskiem
